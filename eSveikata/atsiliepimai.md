# Atsiliepimai

## E-RECEPTAS. VAISTINĖS.
Vaistininkams bendrai naudotis patogu, paprasta, sutvarko kelių mygtukų paspaudimu ir el.parašu.
Problemos:
1. Užkrovimo laikas (kuo didesnę pirkimo istoriją turi, tuo ilgiau krauna).
2. Anksčiau būdavo dienų, kai išvis neužkraudavo, pasisekdavo pvz 1 asmeniu iš 20. Dabar tas lyg išspręsta.
3.Ilgai eina info nuo recepto išrašymo. Jei iškart po gydytojo užsuksit į vaistinę gali dar nebūti info, kad kažkas išrašyta. Vaistininkai rekomenduoja palaukti kokį pusvalandį.

## E-RECEPTAS. GYDYTOJAI.
1. Dar praeitą savaitę buvo dienų kai išvis nepavyko išrašyti receptų.

## E-SVEIKATA. PACIENTAI.
1. Nėra duomenų importo iš poliklinikų (tik atsitiktiniai). Turėtų būti skiepai, pažymos, alergijos ir t.t. viskas tuščia.
2. Yra tik info kas paskutinis jungėsi prie asmens duomenų. 
3. Nėra net info kokie anksčiau buvo išrašyti receptai, kas nupirkta.
4. Sunku naviguoti, jei asmuo turi kelis profilius (pv vaikų).

## ESIS (gal yra koks kitas pavadinimas?). LIGONINIŲ GYDYTOJAI.
Naudojama dokumentų tvarkymui, pažymų ir receptų išrašymui, ligos istorijai (Santariškėses atitikmuo ELIS - sako daug geresnis).Paini, visur per daug žingsnių, sugaištama daug laiko, sako nėra ką ten taisyt, nes viskas blogai.

## Recepto išrašymas:
1. Reikia atlikti daug veiksmų, kad galėtum pradėti išrašyti receptą.
2. Nepersikelia duomenys, kurie jau yra suvesti (diagnozės kodas).
3. Automatiškai nesuskaičiuojamas vaistų kiekis.

## Kiti
> Šiandien aš išrašinėjau e.receptą per ESIS sistemą. Tam, kad galėčiau išrašyti receptą reikia užpildyti apsilankymą (anamnezė, klinika, tyrimai ir t.t.). Tada spaudi saugoti. Tada eini į šoninį meniu, spaudi paskyrimai, tada spaudi receptai, tada atsidaro langas, kuriame reikia spausti "naujas", tada renkiesi išduoti el.receptą, atsidaro kitas langas, kur yra paciento duomenys, ir ambulatorinio apsilankymo kortelės numeris, tačiau vistiek reikia iš naujo rašyti diagnozės kodą. Tada renkiesi vaistą, tada parašai vienkartinę dozę (jei pasirenki miligramus, tuomet paros dozė irgi turi būti miligramais), tada spaudi kiek dienų, tada koks bendras kiekis (reik žiūrėti, kad nebūtų miligramais, nes teks su skaičiuotuvu skaičiuoti kiek gaunasi visas gydymo kursas. Tada renkiesi kada vartoti, tada spaudi pasirašyti ir lauki, jei neranda klaidos, suvedi a/k lauki žinutės, atsakai ir vėl lauki, kol galiausiai pasitvirtina. Ir taip su kiekvienu receptu....
 
> ESIS naudojuosi, turbūt, antri metai, bet bent jau pas mus ne visos jos funkcijos paleistos. Aš dirbu tik konsultacinėje poliklinikoje ir stacionare. Atskirai recepto išrašyti negali. Tarkim yra pacientų, kur aišku viskas, ateina jis ne pirmą kartą, bet receptą gali išduoti, tik jei užpildai visas apsilankymo grafas.

>Sveiki. Esu VUL SK gydytojas neurologas ir Jaunųjų gydytojų asociacijos (JGA) valdybos narys. JGA be galo džiaugiasi šia IT specialistų iniciatyva. E. sveikatos tema susidomėjome daugiau nei prieš metus, kadangi tarp asmens sveikatos priežiūros įstaigų informacinių sistemų skirtumai yra astronominiai, ir laisvu nuo darbo metu į e. sveikatos temą gilinamės bei stengiamės teikti racionalius pasiūlymus SAM. Deja, dėl įvairių priežasčių absoliučiai nematome lyderystės. Jau daugiau nei metus sekame E. sveikatos valdybos SAM veiklą, o nuo 2017 m. birželio esame į traukti į pačią valdybą, tad pradedame suprasti užkulisius. Mes iškėlėme Lietuvos vyriausiojo e. sveikatos architekto idėją, taip pat siekėme, kad būtų įkurtas e. sveikatos kompetencijų centras. Savo iniciatyva pavasarį buvome nuvykę į Estiją, kur bendravome su beveik visais svarbiausiais eHealth stakeholder'iais, susidarėme gerą įspūdį apie pačią Estų e. sveikatos sistemą, pradėjome aktyvų bendradarbiavimą. Visus pokalbius esame nufilmavę. Prieš mėnesį pasikvietemė estus, kad pasidalintų savo įspūdžiias su SAM ir E. sveikatos valdyba. Rugsėjį buvau nuvykęs į Kopenhagą, paprašiau kad Pasaulio sveikatos organizacijos atsakingi asmenys peržiūrėtų ir pateiktų pasiūlymus naujai ruošiamam Lietuvos E. sveikatos plėtros priemonių planui. Bandėme įtraukti IT specialistus, tačiau nesisekė - pats savo iniciatyva organizavau Oxbridge'o absolventų, INFOBALT ir kitų IT specialistų vizitą susipažinti su kasdieniu gydytojo darbu VUL SK ir ten naudojama ELI sistema, nuvykome į jungtinį inovatyvios medicinos centrą, kur pabendravome su ją kūrusiais IT specialiastais, po to į Registrų centrą, kurie pasakojo apie ESPBI IS, taip pat į ligonių kasą, kuri turi SVEIDRA sistemą. Deja, didesnio IT specialistų susidomėjimo nesulaukėme - dėl to esame be galo laimingi, kad iniciatyva pradeda rastis jūsų pačių bendruomenėje. Todėl kaip jaunieji gydytojai labai norėtume pasidalinti savo įžvalgomis apie dabartinę e. sveikatos situaciją ir pasiūlymais, kuriuos patys esame suformulavę po vizito į Estiją. Kadangi patys "įsiprašėme" į E. sveikatos valdybą, manau, kad mūsų kaip vartotojų ir jūsų kaip kūrėjų bendruomenės turi labai rimtų taškų bendradarbiauti.
 
> Dėl lėtai veikiančios sistemos, vienos vaistininkės/vaistinės vedėjos manau naudingas pastebėjimas nustatant "diagnozę", kad kuo daugiau receptų asmeniui yra išrašyta anksčiau, tuo ilgiau krauna. Jei pvz zmogus pirma karta perka pgl el.receptą, tai užkrauna žymiai greičiau. O jei jau pirko kokius 8 kartus ir dar išrašyti kokie 3 receptai, tai be 15 min neužkraus...ir dar pridursiu, kad nuo užpraeito ketvirtadienio sakė jau nebuvo dienų kad išvis neužkrautų (kas vaistininkams jau didžiulė laimė). (Laima Šidlauskienė)
