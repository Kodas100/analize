# #kodas100 veiklos modelis

![#kodas100 logotipas](https://scontent.fvno2-1.fna.fbcdn.net/v/t31.0-8/25188748_1562114050503467_1851039894754908973_o.jpg?oh=dc642da3ba66cfa9d5fea689ff76b095&oe=5AD786D5)

Internete:
- hashtag - #kodas100
- web - http://kodas100.lt
- FB atvira grupė - https://www.facebook.com/groups/kodas100/
- FB oficialus puslapis - https://www.facebook.com/kodas100/

## Tikslas

Bendruomeninė iniciatyva siekianti vienyti IT srities profesionalus, aktyvius Lietuvos piliečius, kurti ir tobulinti valstybines informacines sistemas, tarnausiančias žmonėms.

## Intro

Analizuojant esamą eSveikata projekto situaciją paaiškėjo, kad norėdami pasiekti bendruomeniškai iškeltų tikslų būtina įsteigti juridinį vienetą. Tam pasirinkta asociacijos forma.

Asociacija yra tik pagalbinė priemonė ir juridinis instrumentas, padėsiantis atverti valstybinių institucijų duris, sukursiantis pagrindą kitiems suinteresuotiems asmenims klausytis #kodas100 nuomonės ir pasiūlymų. Taip pat padės sklandžiau organizuoti darbą, pasiskirstyti atsakomybėmis.

Šiuo metu yra daug asmenų ir organizacijų, kurie yra suinteresuoti iniciatyvos veikla. Kiekvieno iš jų įsitraukimo lygis yra skirtingas - vieni stebi, kiti komentuoja ir pataria, treti remia, ketvirti aktyviai veikia vardan bendrų tikslų.

Asociacija skatina bet kokias su Asociacijos tikslais susijusias pilietines iniciatyvas. Dėl to kiekvienas norintis kažkuo prisidėti neprivalo tapti asociacijos nariu. Asociacijos veikla yra atvira.

\#kodas100 iniciatyvos savireguliacijai pasirinktas atviras trijų lygių veiklos organizavimas:
- Vidinis ratas (inner circle)
- Artimas ratas (close circle)
- Platus ratas (outer circle)

## Vidinis ratas (inner circle)

Vidinį ratą sudaro Asociacijos “KODAS LT” nariai.

Asociacijos struktūra (surašyta hierarchiniu principu):
- Visuotinis narių susirinkimas;
- Vienasmenis Asociacijos valdymo organas – vadovas;
- Kolegialus Asociacijos valdymo organas – valdyba;
- Revizorius. 

Į Asociaciją įstoję asmenys privalo laikytis asociacijos nuostatų, aktyviai dalyvauti Asociacijos veikloje, susirinkimuose, atstovauti Asociacijos ir visos #kodas100 iniciatyvos interesus.

Asociacijos nariais gali būti 18 metų sulaukę veiksnūs fiziniai ir juridiniai asmenys, pateikę vadovui prašymą įstoti į Asociaciją, įsipareigoję laikytis įstatų reikalavimų visuotinio susirinkimo nustatyta tvarka.

## Artimas ratas (close circle)

Jis skirtas aktyviems asmenims.

Kas sudaro:
- Asmenys išreiškę norą aktyviai dalyvauti grupės veikloje, prisidėti savo idėjomis, darbu ir laiku. Šie asmenys identifikuojami kaip dirbantys prie konkrečių, iniciatyvai reikiamų darbų atlikimo, pavieniai arba grupėse.

**Įstojimas į asociaciją nėra būtinas.**
 
## Platus ratas (outer circle)

Kas sudaro:
- VISI, norintys sekti bendruomenės veiklą bei prisidėti savanorystės pagrindu. Padėti rengti pranešimus spaudai, gelbstint su renginių organizavimu, užsiimti grafikos darbais, pasiūlyti išorines paslaugas, kaip svetainių talpinimas, patalpos susitikimams ir pan. Į šią grandį įtraukiami rėmėjai ir iniciatyvos partneriai. 

**Įstojimas į asociaciją nėra būtinas.**
